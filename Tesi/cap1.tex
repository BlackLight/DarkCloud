\chapter{Introduzione}
A livello globale si può osservare una crescita esponenziale in termini di numero e gravità di attacchi informatici. Il problema però non tocca solo le grandi aziende, questo era vero una volta, perché solo le aziende di una certa dimensione avevano server interni e un sistema informatizzato raggiungibile dell'esterno. Oggi non esiste azienda che non abbia un calcolatore collegato ad internet, nella minima delle ipotesi. Nella stragrande maggioranza dei casi invece si hanno uffici con reti di computer, sedi dislocate per il mondo collegate tra di loro tramite lan, server interni per rendere disponibile materiale a consulenti e molto altro ancora. Si compirebbe un madornale errore pensando che se una azienda non tratta materiale sensibile allora non è in pericolo. Per esempio aziende concorrenti potrebbero voler rubare tecnologie e brevetti aziendali, consultare liste clienti e fornitori, male intenzionati potrebbero infettare le macchine per usarle come zombie nelle proprie botnet.

Oggi più che mai bisogna rendere consapevoli le aziende della situazione nella quale il mondo dell'informatica si sta evolvendo. Oltre che con l'informazione questo è possibile sviluppando software sicuro e proponendo soluzioni in tale settore. 

Darkcloud è un software di condivisione file, cioè un programma che installato su due computer e almeno un server permette ad ogni utente di salvare file sul server e condividere il file con l'altro utente. 

La condizione necessaria che questo software deve soddisfare è proteggere il file da utenti male intenzionati che potrebbero volersene appropriare. 

La soluzione a questo problema è garantita da tre fattori, frammentazione del file, darknet e cloud computing. 

Questo approccio è stato scelto accostando elementi che oggi non sono abitualmente abbinati. 
Il cloud computing sta vedendo un forte momento di crescita e le sue implementazioni stanno crescendo molto. Però molte aziende che offrono servizi online usano i dati che noi condividiamo per ricerche di mercato e altri motivi che non tutelano la nostra privacy. Quindi non è consigliabile usare tali servizi per dati confidenziali.
Esistono strumenti di anonimato e reti di condivisione anonima che proteggono gli utilizzatori, ma sono spesso poco pratici a causa di tempi di condivisione troppo lunghi che rendono impraticabile scambi di file di grosse dimensioni o scambi frequenti con altri utenti. 
La condivisione di file frammentati oggi è molto diffusa, ma per motivi di velocità di condivisione non di sicurezza. Unire questi elementi in un unico software ci permette invece di avere uno strumento innovativo ed estremamente sicuro. 

Prima di realizzare il software però bisogna studiare le soluzioni che al momento sono adottate, verificarne i punti deboli e i pregi. Avendo questa conoscenza si può passare a progettare la struttura del software e la topologia della rete che esso sorreggerà. Dopo aver delineato le linee guida potremo passare alla realizzazione del codice sorgente. Una volta ottenuto un programma funzionante è necessario testarlo per verificarne l'adeguatezza alle richieste.