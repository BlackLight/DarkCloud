\chapter{Conclusioni}
Questa tesi ha voluto analizzare la nascita del progetto Darkcloud, il tesista ha assistito l'ingegner Fabio Manganiello e lo ha aiutato nelle fasi di studio, di analisi, di realizzazione della struttura di rete e implementazione delle funzioni avanzate. 

La prima fase quella di analisi ha portato alla conoscenza di molti aspetti che sono tornati utili per il progetto. Ad esempio abbiamo capito che avere una rete decentralizzata è utile per la sicurezza e la stabilità, ma avere nodi che fungano sia da server che da client come nel p2p puro porta a rallentamenti delle prestazioni se vogliamo un buon grado di anonimato ed espone a molte vulnerabilità. Ancora avendo compreso come funzionano le DHT o il meccanismo di indicizzazione di Freenet siamo giunti alla conclusione che per un software con un bacino di utenza piccolo la difficoltà di programmazione sarebbe stata inutile. Un importante decisione è stata quella di optare per una rete statica, dove i nodi vanno aggiunti manualmente, è vero che sarebbe stato più comodo un modello dinamico, ma come ci insegnano le reti friend to friend questo va a discapito della sicurezza. Capire come la topologia di una rete influisce sulla scalabilità delle prestazioni ci ha spinto infine a scegliere di avere due tipi di nodi con compiti ben distinti. Oltre ad aver chiarito lo stato dell'arte attuale nelle reti di condivisione la fase di analisi ha aiutato il tesista ad ampliare la sua conoscenza del funzionamento delle reti p2p.

Per poter delineare la struttura ad alto livello del software si è dovuto valutare bene le caratteristiche che questo doveva avere. Ogni decisione in fase di progetto è un compromesso, bisogna valutare cosa è meglio in base alle esigenze dell'utente ultimo. La scelta del linguaggio Java ha il vantaggio della portabilità e della disponibilità di librerie molto fornite, però essendo un linguaggio indipendente dalla piattaforma ha prestazioni minori di C++. Darkcloud dovendo funzionare su personal computer non ha problemi di limitatezza di risorse, questo ha fatto scegliere Java. Decidere che tipo di interfaccia usare è un importante scelta, chiaramente se avessimo optato per un eseguibile con interfaccia integrata avremmo avuto meno lavoro e una maggior velocità di sviluppo, ma il pensare ad un eseguibile che si comandi tramite terminali esterni sarà un grande vantaggio quando dovrà essere utilizzato da una utenza diversificata. Avere un terminale su pagina web, su tablet e altri terminali alternativi facilita ed estende l'uso di Darkcloud. In fase di progetto si è anche scelto che tipo di comandi realizzare, se usare comandi semplici o articolati, favorendo comandi semplici abbiamo dato l'opportunità a futuri sviluppatori di interfacce di realizzare comandi più complessi e articolati.

Una volta che le specifiche del codice erano ormai nitide si è proceduto ad un lavoro in team. La prima parte della programmazione ha riguardato la struttura di base con la definizione dei diversi tipi di entità e dei meccanismi di comunicazione tra di essi, quindi la definizione di un protocollo. Una volta che la base era funzionante si è passato alla realizzazione delle funzioni tramite le quali i nodi eseguivano tra di loro procedimenti complessi. Non sono mancate le difficoltà, una delle maggiori riguarda la crittografia. Infatti si è presentato l'ostacolo del formato delle chiavi e dei dati criptati complicato dal fatto che tutti i metodi dialogano tra di loro con dati in base 64. Ma a parte queste piccolezze l'aver progettato fin dall'inizio un buon protocollo e aver per prima cosa scritto una struttura del programma prestando attenzione all'incapsulamento dei dati e alla modularità ha semplificato notevolmente l'implementazione di funzioni complesse. Il candidato ha potuto in questa fase conoscere e approfondire la programmazione in java orientata alle reti; le tecniche, gli strumenti e i modi di programmazione in team. Inoltre è stato molto istruttivo poter seguire un progetto dallo studio al test finale. Senza dubbio il tesista ha assimilato molto dal lavorare a stretto contatto con un ingegnere esperto di programmazione con un background e una conoscenza dell'informatica molto vasta quale è stato l'ingegner Fabio Manganiello. 

La fase di test dell'applicazione infine ha rivelato che il nostro software reagiva bene ad un uso intenso. Anche se i test sono stati svolti su una sola macchina, quindi la potenza disponibile era molto meno di quella che una rete metterà a disposizione, i risultati ci fanno capire che la scalabilità del carico di lavoro è ottima. I tempi brevi garantiscono che in un caso di utilizzo reale con molti nodi funzionanti i tempi di attesa riguarderanno le latenze di rete e non tempi di software. Le percentuali di utilizzo della cpu rivelano anche che il carico di lavoro è davvero minimo. 

Il programma Darkcloud è un ottima base per reti di condivisione dati in modo sicuro, e senza dubbio sarà molto utile a chi svilupperà reti simili in futuro. Il codice è rilasciato in licenza GNU GPL 3 e quindi potrà essere riutilizzato tutto o in parte da altri utenti, non che migliorato o modificato dagli utilizzatori. 

Rappresenta una novità nel settore in quanto non è mai stato usato un approccio che utilizzasse la frammentazione delle informazioni in abbinamento al cloud computing per il mantenimento delle stesse in sicurezza. Inoltre anche l'architettura di rete e l'inserimento si servizi cloud di livello SaaS sono poco usati in questo tipo di software.

Si ringrazia il professor Colajanni Michele per l'opportunità di partecipare ad un così interessante progetto, inoltre un ringraziamento va anche all'ingegner Fabio Manganiello per il sostegno e l'aiuto dato al tesista.

Spero che questo trattato vi abbiamo illuminato sul funzionamento del software e possa aiutarvi sia a comprenderne le meccaniche sia a guidarvi nell'utilizzo.
\\
\begin{center}\textsl{Gionatan Fortunato}\end{center}